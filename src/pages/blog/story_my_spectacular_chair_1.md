---
layout: '../../layouts/Blog.astro'
title: 'Moje podivná židle 1. ch.'
date: 2023-10-10
lang: 'cs'
author: 'Jezura777'
poem: false
---


Vždy když jdu spát, dívám se na svoji židli. Pod tou hromadou oblečení vypadá jako člověk. Někdy se jí leknu, pak zalezu do peřin a vynořím se z nich až ráno, někdy jsem rád, že nejsem sám. 
   Jednou v noci kdy sem se cítil více sám než kdy jindy. Do ticha a šera temné noci jsem pronesl směrem k židli "Ahoj, nechceš být moje kamarádka?" Ticho, no, samozřejmě židle nemluví. Převrátil jsem se na posteli a začal si vyčítat, nad čím jsem přemýšlel, že se snažím mluvit se židlí.  "Jasně." Ozvalo se vysokým pípnutím hlasu asi ženského původu. Ztuhl jsem, převrátil se, podíval jsem se na svoji židli obrys postavy se na ní rýsoval výrazněji než obvykle.
  "Kdo jsi?"
  "Nevím" píplo cosi směrem od židle.
  "Co sakra děláš v mém pokoji?!" 
Můj pokoj je malý, obdélníkového půdorysu asi 3 na 4 metry dveře jsou skoro hned u nohou mé postele a vržou, kdyby někdo přišel hned bych o něm věděl. Ne?
   "Taky nevím." Pípl v odpověď zase ten hlas.
   "Víš vůbec něco?" Sedl jsem si na postel a šmatajíc po brýlích, mžoural do temnoty směrem k židli
   "Nechoď ke mě!" Pípl ten hlas tak hlasitě, že jsem se lekl a svalil se na postel.
 Ve vedlejším pokoji jsem slyšel Taťku, jak se převalil a chrápl trochu víc nahlas než jeho původní klidné pochrupování.
   "Tiše!" Sikl jsem.
Teď už ani nevím proč jsem tehdy nezačal ječet na plné kolo a nezburcoval celý barák. Buď mě držela zvědavost nebo strach. Co vím je, že mě začalo vrtat hlavou co, nebo kdo by se v noci chtěl dostat zrovna do mého pokoje a jak se mu, ne vlastně jí podařilo vniknout do něj tak potichu a nepozorovaně. Ale nejspíš nebude nebezpečná, zabít mě mohla už asi pětkrát, takže to padá, možná okrást, ale co by holka podle hlasu na osum, ikdyž vyděšená patnáctiletá holka by mohla, taky vyloudit tak vysoké tóny, za pokus to stojí.
   "Uklidni se." Pronesl jsem spíš k sobě, ale navázal jsem "nikam nejdu zůstanu ležet, jo?pohoda, taaaak jak se jmenuješ?"
Její dech se začal uklidňovat. Zdálo se mi to tehdá, nevím, ale přišlo mi, že jsem její dech předtím neslyšel. Až po docela dlouhé chvíli se zase ozvalo, tentokrát hlubším, ale né o moc, pubertou rozladěným hlasem.
   "Vůbec nevím, tak se neptej."
Asi jí jen šokem vypadla paměť, budu to zkoušet.
   "Dobrá tedy, co třebaa..a Ester?"
   "Říkej mi jak chceš."
   "Tak jo, ... Theo."
   "Né, Ester se mi líbí víc."
   "Tak jo jak chceš. Odkud si Ester?"
   "Nevím, ale vzhledem k tomu, že jsem tady, tak asi od tud?"
   "Ne, Ester tady bydlím já a moji rodiče, a ti jestli tě najdou, tak buď na tebe zavolají policii za vloupání, nebo zabíjí mě za to, že si sem v noci vodím holky."
   "Oni nesmí..."
   "Co nesmí? Je to jejich barák oni a já s jejich svolením rozhodujeme kdu tu smí být a kdo ne."
   "Nesmí mě vidět, nikdo mě nesmí vidět!"
   "A proč by tě nikdo neměl vidět, třeba mě to velice zajímá proč by tě nikdo neměl vidět."
   "Jsem hnusná."
   "Nejsi." Asi to neznělo moc přesvědčivě, protože jsem přesvědčen nebyl jenom mě táhla zvědavost.
   "A navíc, ..."
   "Navíc?"
   "Nic na sobě nemám!"
Tak teď jsem se lekl, mám v pokoji nahou holku, kdo by někam chodil nahý!? Kde se tu sakra vzala?
   "Počkej, tady na židli je nějaké oblečení."
Ve tmě jsem zpozoroval pohyb. Už je to jasné, moje hyperfantazie mi zase nutí nějaký superrealistický sen. Halucinace.
   "Už můžeš, ale pomalu."
Už jen ze zvědavosti co to na mě můj mozek připravil jsem se zvedl a pomalu přešel k židli a ze stolu si vzal brýle. Při pohledu na židli mi spadla brada. V židli sedělo cosi nějaký neurčitý tvar z mráčků fialovo-modré substance, která se chovala spíš jako kapalina než plyn. Při bližším pohledu jsem zjistil, že mráčky nabírají obrysy mladé dámy oblečené v dlouhém triku s krátkým rukávem a dlouhými kalhotami, všechno oblečení pocházelo z postupně se zvětšující hromady oblečení na mojí židli. Hlava toho podivuhodného stvoření se podívala mým směrem. Začali se mi dělat mžitky před očima a já začal lapat po dechu. 






Pokračování příště J7